Харківський національний університет радіоелектроніки
Факультет комп'ютерних наук
Катедра програмної інженерії




ЗВІТ
до лабораторної роботи №1
з дисципліни «Архітектура програмного забезпечення»
на тему: «РОЗРОБКА VISION & SCOPE»





Виконала
ст. гр. ПЗПІ-22-3
Цимбал Мілена Русланівна
Перевірив
ст. викладач катедри ПІ
Сокорчук Ігор Петрович







Харків 2025
ІСТОРІЯ ЗМІН

№	Дата	Версія звіту	Опис змін та виправлень
1	25.04.2025	0.1	Створено розділ «Історія змін», відредаговано титульний лист.
2	25.04.2025	0.1	Сформовано мету та хід роботи
3	26.04.2025	0.1	Зроблено зміни в Vision & Scope документ. Відредаговано розділ 3.1 та 3.2
4	27.04.2025	0.1	Зроблено зміни в Vision & Scope документ. Створено різділ 3.3
5	27.04.2025	0.1	Створено відеозапис доповіді та наведено у додатку А.
6	28.04.2025	0.1	Зроблено зміни в розділі 2.2, 3.1 та 3.2

1 МЕТА РОБОТИ

Метою даної лабораторної роботи є удосконалення документа Vision and Scope шляхом глибокого опрацювання змісту розділів 3.1–3.3 для програмної системи моніторингу знаходження людей у приміщеннях та фіксації контактів для забезпечення безпеки та контролю у медичних установах.

2 ХІД РОБОТИ

У ході роботи визначено основні вимоги до системи моніторингу місцезнаходження людей у приміщеннях та реєстрації їхніх контактів. Проведено аналіз рішень, таких як Estimote UWB Tags, Kontakt.io Smart Badge та Quuppa Intelligent Locating System, що дозволило оцінити їхні переваги й недоліки, зокрема у точності позиціонування та адаптації до потреб медичних закладів. Враховуючи ці аспекти, запропоновано вдосконалення для розроблюваної системи.
Система зосереджена на точному визначенні місцезнаходження, реєстрації контактів для аналізу ризиків і зберіганні даних про переміщення пацієнтів та персоналу для оптимізації роботи медичних установ.
Було здійснено глибоке оновлення структури документа Vision & Scope, основна увага в якому приділялася покращенню змісту розділів 3.1 та 3.2, а також включенню нового підрозділу 3.3. Редагування й перегляд меж початкового випуску системи здійснювалися з урахуванням оновлених функціональних пріоритетів, зумовлених переходом від розробки виключно серверної частини та IoT-клієнта до розширення системи клієнтськими компонентами — веб- та мобільним інтерфейсами.
Було переосмислено акценти у функціональному описі та доповнено розділи, що стосуються взаємодії користувача з інтерфейсом. Зокрема, деталізовано реалізацію особистого кабінету, можливості керування обліковим записом, перегляд історії харчування та результатів моніторингу. Ці зміни дозволили сформувати цілісне бачення функціональності стартової версії системи з урахуванням сучасних вимог до зручності, доступності та адаптивності користувацького інтерфейсу.
У межах розділу 3.2 було докладно розроблено план подальшого розвитку системи. З урахуванням поступового розширення можливостей, запропоновано низку удосконалень клієнтської частини: підтримку декількох тварин і пристроїв у межах одного акаунта, інтеграцію з системами мобільних сповіщень, впровадження темного режиму інтерфейсу та функціоналу експорту даних.
Особливе значення приділено створенню нового підрозділу 3.3 «Обмеження та виключення», який є критично важливим для системного проєктування. У цьому розділі здійснено аналіз технологічних і концептуальних обмежень первинного випуску, таких як підтримка лише однієї мобільної платформи, відсутність багатомовної локалізації, а також залежність від стабільного інтернет-з’єднання. Окремо розглянуто функціональні виключення, включаючи відсутність глибокого моніторингу фізіологічного стану тварини та інтеграції з іншими платформами розумного дому.
Vision & Scope наведено в додатку А, а відео з поясненнями – у додатку Б.























ВИСНОВКИ

У ході доопрацювання документа Vision & Scope було переглянуто та конкретизовано межі як початкового, так і наступних випусків системи, з особливою увагою до розширення клієнтського функціоналу. Також було введено підрозділ, присвячений обмеженням і виключенням, що дозволяє глибше осмислити технологічні та концептуальні рамки системи на етапі її початкової реалізації.






















ДОДАТОК А
Посилання на відео-звіт

Відеозапис презентації результатів лабораторної роботи: https://youtu.be/0cNZApadOsA

Нижче наведено хронологічний опис доповіді.
00:00 – Привітання. Вітання, представлення теми та обґрунтування актуальності створення документа Vision & Scope.
00:04 – Вступ. Короткий опис основної ідеї проєкту, його призначення та загальної архітектури, яка включає IoT-пристрої, сервер, мобільний застосунок і веб-інтерфейс.
01:03 – Рамки первинного випуску. Представлення ключових можливостей, що реалізуються в рамках первинного випуску системи.
04:50 – Рамки наступних випусків. Опис функцій, запланованих до впровадження в наступних релізах.
06:30 – Обмеження та виключення. Висвітлення технологічних і концептуальних обмежень, які мають вплив на першу версію.
07:25 – Висновки. Підсумок значущості документа Vision & Scope як бази для структурованої і поступової розробки проєкту.










ДОДАТОК Б
Vision & Scope документ

Vision and Scope document 
for 
Система контролю знаходження людини у конкретному приміщенні та контакту з іншими людьми
Version 1.0 approved 
Prepared by Цимбал Мілена Русланівна 
Харківський національний університет радіоелектроніки 
24.11.2024















Table of Contents
1. BUSINESS REQURIMENTS (БІЗНЕС ВИМОГИ) ..................................................................6 
    1.1 Background (Передумови) ................................................................................................. 6 
    1.2 Business Opportunity (Бізнес можливості) ......................................................................... 6 
2. VISION OF THE SOLUTION (КОНЦЕПЦІЯ РІШЕННЯ) ..................................................... 7 
    2.1 Vision Statement (Окреслення концепції) .......................................................................... 7 
    2.2 Major Features (Головна функціональність) .....................................................................8 
3. SCOPE AND LIMITATIONS (РАМКИ ТА ОБМЕЖЕННЯ) .................................................. 9 
    3.1 Scope of Initial Release (Рамки первинного випуску) ........................................................ 9 
    3.2 Scope of Subsequent Releases (Рамки наступних випусків) ............................................. 10 
4. BUSINESS CONTEXT(БІЗНЕС-КОНТЕКСТ) ..................................................................... 10 
    4.3. Operating Environment (Робоче середовище) ................................................................. 10


Revision History

Name	Date	Reason for changes	Version
			
			













1. BUSINESS REQURIMENTS (БІЗНЕС ВИМОГИ)
1.1 Background (Передумови)

Цей проєкт присвячений автоматизації моніторингу місцезнаходження людей у приміщеннях та фіксації їхніх контактів, що спрямовано на підвищення рівня контролю й безпеки в медичних установах. У сучасних умовах, коли забезпечення епідеміологічної безпеки є важливим завданням, постає потреба у системах, які можуть точно визначати перебування пацієнтів і медичного персоналу, а також фіксувати їхню взаємодію для аналізу потенційних ризиків.
Основна ідея та мета розробки системи – створити ефективне рішення для моніторингу, яке дозволить оптимізувати управління потоками людей у лікарнях, запобігати поширенню інфекцій та підвищувати якість обслуговування пацієнтів. Така система дозволить медичним закладам отримувати детальну інформацію про переміщення та контакти персоналу й пацієнтів, що сприятиме більш оперативному реагуванню на критичні ситуації та покращенню організації роботи.
Програмний продукт необхідний для оптимізації процесів у лікарнях, підвищення безпеки пацієнтів і медичного персоналу та зменшення ризиків поширення інфекцій. Це рішення допоможе медичним закладам ефективніше управляти доступом до приміщень, аналізувати взаємодії між людьми та забезпечувати високий рівень епідеміологічної безпеки, зменшуючи навантаження на персонал і покращуючи загальну якість медичних послуг.

1.2 Business Opportunity (Бізнес можливості)

На ринку існують кілька рішень для моніторингу місцезнаходження людей у приміщеннях та реєстрації їх контактів, зокрема Estimote UWB Tags, Kontakt.io Smart Badge та Quuppa Intelligent Locating System. Однак більшість із цих рішень мають певні обмеження, такі як обмежена адаптація до потреб медичних закладів, відсутність функцій для реєстрації контактів між пацієнтами та медичним персоналом, а також вищі вимоги до енергоспоживання. Це обмежує ефективність таких систем у забезпеченні безпеки та ефективного управління потоками пацієнтів, що є критично важливим у медичних установах.
Запропонована система надає рішення для цих проблем завдяки більш точному визначенню місцезнаходження людей у межах приміщень, реєстрації контактів між користувачами для подальшого аналізу можливих епідеміологічних ризиків, а також зберіганню та аналізу даних про переміщення пацієнтів і медичного персоналу. Це дозволяє оптимізувати роботу медичних установ, покращити безпеку та ефективність управління потоками людей у лікарнях.
Цей продукт орієнтований на медичні установи, такі як лікарні, реабілітаційні центри та будинки для літніх людей, де важливою є безпека пацієнтів та ефективне управління їх переміщенням. Завдяки своїй універсальності та можливості адаптації, система має великий потенціал для поширення на ринку медичних технологій, особливо завдяки її енергоефективності порівняно з іншими існуючими рішеннями.

2. VISION OF THE SOLUTION (КОНЦЕПЦІЯ РІШЕННЯ)
2.1 Vision Statement (Окреслення концепції)

Цей програмний продукт є інноваційною системою для моніторингу місцезнаходження людей у приміщеннях та реєстрації їхніх контактів, створеною для підвищення безпеки, ефективності та управління потоками людей у медичних закладах. Основна мета системи – забезпечити точний контроль за переміщенням пацієнтів і персоналу, виявляти та аналізувати потенційні ризики контактів, а також допомагати у плануванні роботи установи.
Система створена з урахуванням специфічних потреб медичних закладів, таких як лікарні, реабілітаційні центри та будинки для літніх людей. Вона забезпечує високоточне зональне позиціонування, автоматичну реєстрацію контактів між користувачами, а також зберігання та аналіз даних про переміщення для подальшого вдосконалення логістики закладу. 
Цей продукт орієнтований на ефективне вирішення кількох ключових проблем, з якими стикаються медичні заклади. Система дозволяє оперативно отримувати інформацію про місцезнаходження пацієнтів і персоналу, що особливо важливо під час надзвичайних ситуацій. Реєстрація контактів допомагає знизити ризики поширення інфекцій, надаючи інструменти для відстеження потенційно небезпечних контактів. Дані про переміщення осіб сприяють оптимізації маршрутів персоналу, зменшенню часу на пошук пацієнтів чи обладнання та покращенню загальної організації роботи.
Завдяки підтримці дистанційного доступу через веб-інтерфейс і мобільний додаток, система дозволяє адміністрації закладу в реальному часі отримувати звіти, налаштовувати параметри та аналізувати роботу установи. Ця функціональність робить продукт незамінним помічником для керівництва медичних закладів, підвищуючи якість надання послуг та забезпечуючи комфорт як для пацієнтів, так і для персоналу.
Пропонована система демонструє високу надійність, точність і адаптивність до потреб користувачів, що робить її перспективним рішенням на ринку медичних технологій. Вона забезпечує не лише оперативний контроль, але й довгостроковий внесок у розвиток медичних закладів, сприяючи безпеці та ефективності їхньої роботи.

2.2 Major Features (Головна функціональність) 

Основні функції системи та можливості, що будуть надаватися: 
MF1) Управління доступом до системи користувача;
MF2) Визначення місцезнаходження осіб у приміщенні;
MF3) Автоматична реєстрація контактів між користувачами;
MF4) Аналіз контактів для виявлення епідеміологічних ризиків;
MF5) Надсилання сповіщень про порушення заданих параметрів;
MF6) Обмеження/надання доступу до зон на основі прав користувача;
MF7) Виклик медичного персоналу користувачем;
MF8) Керування користувачами та пристроями;
MF9) Адміністрування системи та налаштування зон.

3. SCOPE AND LIMITATIONS (РАМКИ ТА ОБМЕЖЕННЯ)
3.1 Scope of Initial Release (Рамки первинного випуску)

MF1-1) Реєстрація користувача системи; 
MF1-2) Аутентифікація та авторизація користувача системи; 
MF2-1) Отримання сигналів від Iot, встановлених у приміщеннях;
MF2-2) Визначення координат користувача на основі сили сигналу; 
MF2-3) Визначення зони, у якій перебуває користувач;
MF2-4) Передача координат користувача на сервер у режимі реального часу;
MF2-5) Зберігання історії переміщень користувача;
MF3-1) Фіксація часу початку та завершення контакту;
MF3-2) Збереження інформації про контакт;
MF3-3) Обробка одночасних контактів з кількома користувачами;
MF3-4) Ігнорування короткочасних контактів для зменшення шуму;
MF3-5) Збереження історії контактів на сервері для подальшого аналізу;
MF4-1) Збір даних про тривалість та частоту контактів між користувачами;
MF4-2) Ідентифікація контактів, які перевищують встановлені часові та відстаневі пороги ризику;
MF4-3) Визначення груп користувачів з підвищеним ризиком; 
MF4-4) Формування звітів про потенційно небезпечні контакти для адміністрації;
MF4-5) Інтеграція з системою сповіщень для оповіщення відповідальних осіб про ризики;
MF4-6) Агрегація даних для статистичного аналізу і прогнозування розвитку епідемії;
MF5-1) Визначення та налаштування параметрів моніторингу (зони, час перебування, права доступу) ;
MF5-2) Відслідковування виходу користувача за межі дозволеної зони;
MF5-3) Виявлення порушень режиму роботи пристроїв або відсутність зв’язку;
MF5-4) Сповіщення адміністрації про несанкціонований доступ до обмежених зон;
MF6-1) Визначення прав доступу для кожного користувача або групи користувачів;
MF6-2) Призначення зон з обмеженим доступом та правил проходу;
MF6-3) Контроль входу та виходу користувачів з певних зон у реальному часі;
MF6-4) Надсилання сповіщень адміністрації про спроби несанкціонованого доступу;
MF7-1) Ініціація виклику у застосунку; 
MF7-2) Можливість вибору типу виклику;
MF7-3) Автоматична передача інформації про місцезнаходження користувача, що викликає допомогу;
MF7-4) Надсилання сповіщення відповідальному медичному персоналу або адміністрації;
MF8-1) Додавання, редагування та видалення користувачів у системі;
MF8-2) Реєстрація, підключення та відключення смарт-пристроїв;
MF8-3) Моніторинг статусу підключених пристроїв у реальному часі;
MF8-4) Прив’язка пристроїв до конкретних користувачів або зон;
MF9-1) Створення, редагування та видалення зон у лікарні;
MF9-2) Визначення параметрів зон;
MF9-3) Призначення прав доступу до зон для різних категорій користувачів; 
MF9-4) Резервне копіювання та відновлення конфігурацій;
MF9-5) Перегляд та аналіз журналів подій адміністрації;
MF9-6) Управління правами доступу на основі ролей користувачів;
MF9-7) Логування дій користувачів у системі.

3.2 Scope of Subsequent Releases (Рамки наступних випусків)

MF1-3) Відновлення та скидання пароля
MF1-4) Багатофакторна аутентифікація
MF2-6) Візуалізація переміщень на інтерактивній карті приміщення
MF4-7) Використання штучного інтелекту для прогнозування ризиків на основі поведінкових моделей користувачів
MF4-8) Автоматичне коригування порогів ризику на основі змін у епідеміологічній ситуації
MF5-5) Налаштування рівнів пріоритету сповіщень
MF7-5) Відстеження статусу виклику та підтвердження отримання допомоги
MF8-5) Відстеження технічного стану пристроїв та повідомлення про несправності
MF9-8) Налаштування політик безпеки та аудиту системи

3.3 Limitations and Exclusions (Обмеження та Виключення)

Технологічні та платформні обмеження. На поточному етапі розробки системи відзначаються певні обмеження, пов’язані з вибором архітектурних рішень, пріоритетами розробки та наявними техніко-економічними факторами. Зокрема, мобільний клієнт розробляється лише для операційної системи Android, що пояснюється її домінуючою позицією серед користувачів у цільовому регіоні. Відсутність підтримки платформи iOS обмежує можливості залучення користувачів з пристроями Apple, що може вплинути на охоплення аудиторії.
Концептуальні та функціональні виключення. Деякі функціональні можливості, які могли б суттєво розширити спектр застосувань системи, навмисно не включені до первинної версії. Це рішення прийнято задля зосередження ресурсів на забезпеченні стабільної роботи базового функціоналу та оптимізації процесів моніторингу. Наприклад, інтерфейс наразі підтримує лише українську мову, що відповідає потребам національного ринку, але ускладнює подальший вихід на міжнародний рівень та роботу з багатомовною аудиторією. Крім того, в початковій версії відсутні розширені функції аналізу контактів із застосуванням штучного інтелекту, що обмежує глибину прогнозування епідеміологічних ризиків, але дозволяє сфокусуватися на базовому зборі та обробці даних.

4. BUSINESS CONTEXT(БІЗНЕС-КОНТЕКСТ)
4.3. Operating Environment (Робоче середовище)

Система моніторингу місцезнаходження пацієнтів і медичного персоналу та реєстрації їхніх контактів забезпечує цілодобовий доступ до даних і стабільну роботу незалежно від умов. Вона генерує дані як на стороні клієнта (IoT-пристрої та мобільні додатки), так і на сервері, де вони зберігаються централізовано для забезпечення надійного доступу.
Система має швидко реагувати на запити, дотримуючись встановлених часових обмежень, щоб оперативно надавати інформацію про переміщення та контакти користувачів. Її стабільне функціонування є ключовим для забезпечення безпеки пацієнтів, моніторингу контактів та підтримки ефективного управління потоками людей у медичних установах.
Для реалізації проєкту системи моніторингу місцезнаходження осіб у приміщенні та реєстрації їхніх контактів передбачено використання сучасних програмних засобів та інструментів, які забезпечують стабільну, масштабовану та ефективну роботу системи.
Серверна частина: серверна логіка розробляється на основі мови програмування C# із застосуванням фреймворку ASP.NET Web API. Ця технологія дозволяє створювати надійний та масштабований веб-сервіс, який забезпечує обробку великої кількості запитів у реальному часі, взаємодію з базою даних, а також інтеграцію з IoT-пристроями та клієнтськими додатками. ASP.NET забезпечує високу продуктивність, підтримку сучасних протоколів безпеки та зручність розширення функціональності.
Веб-частина: для створення інтуїтивно зрозумілого і сучасного інтерфейсу користувача для веб-доступу використовується бібліотека React із застосуванням TypeScript. React забезпечує високу швидкість роботи веб-застосунку завдяки компонентній архітектурі, а TypeScript додає статичну типізацію, що покращує надійність і зменшує кількість помилок під час розробки. Веб-інтерфейс надає адміністраторам зручні засоби для налаштування системи, перегляду звітів та моніторингу в реальному часі.
Мобільна частина: мобільний додаток розробляється на основі мови Kotlin, що є офіційною мовою для розробки під Android. Завдяки цій технології додаток буде швидким, стабільним та матиме сучасний інтерфейс, адаптований до потреб медичного персоналу. Додаток дозволяє отримувати оперативні сповіщення, переглядати місцезнаходження пацієнтів у реальному часі, а також швидко реагувати на потенційні проблеми.
IoT: для управління IoT-пристроями, які використовуються для моніторингу місцезнаходження та реєстрації контактів, застосовується платформа Arduino. Вибір цієї платформи обумовлений її доступністю, високою адаптивністю до різних проєктів та можливістю розробки низьковартісних і ефективних пристроїв. Arduino забезпечує взаємодію між сенсорами, радіомодулями та сервером.
Протоколи: для обміну даними між IoT-пристроями та сервером використовується протокол MQTT. Цей легкий і оптимізований протокол дозволяє надійно передавати повідомлення навіть у мережах із низькою пропускною здатністю. Для взаємодії між клієнтськими додатками (веб та мобільними) і сервером використовується протокол.
База даних: для зберігання всіх даних системи, таких як інформація про користувачів, зони, історія переміщень та контакти, використовується реляційна база даних Microsoft SQL Server. Ця СКБД забезпечує високу продуктивність, надійність і підтримку складних запитів, що дозволяє ефективно обробляти великі обсяги даних і швидко надавати доступ до них.




















